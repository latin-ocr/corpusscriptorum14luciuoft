111

se quisque idem inuenire potuisse crediderit. Eius legis au-
xilio multis carminis locis uerborum distinctio melius quam
antea institui potuit.

Ceterum uno loco, u. 565 (561) sqq.‚ ipse Guilelmus Meyer
Commodianum legem illam neglexisse concedit; sed aliis quo-
que locis idem uidetur euenisse, uelut u. 15 sqq. 143 sqq.
341 sqq. 621 sqq. 657 sqq. 913 sqq. 930 sqq.

Idem uir doctissimus, postquam lectiones Mediomontanas
cum eo communicaui‚ cumulatam mihi rettulit gratiam, cum
praeter eas, quas in commentatione illa proposuit, emendationes
alias quoque non paucas per litteras mihi suppeditauit.

 

Pauca de nostra qualicumque opera addenda sunt. Inuitus
rem difficillimam adgressus sum, cunctanter cedens benignae
amicorum adhortationi, qui iusto melius de uiribus meis iudi-
cabant. In ipso autem opere identidem inopinatis interpellatus
impedimentis sum, et cum tandem typis exscribi libellus iam
coeptus esset, nouo atque laborioso repente munere publico
mihi iniuncto negotiis insuetis adeo distinebar, ut in Commo-
dianum non tantum quantum requirebat curae inpendere pos-
sem et postremo differre editionem cogerer. Nunc uero mensibus
aliquot interiectis ipse de nonnullis alia atque antea sentire
coepi et retractanda quaedam censeo.

I 6, 4. Scripsi: Versari maturum <in> infantia non capit
acuum. Praepositio in quamquam post maturam et ante
‘musantia facillime potuit excidere. tamen, quoniam ablatiui
sine praepositione usus apud Commodianum late patet ³¹), ne
hoc quidem loco fuit interponenda.

I 26, 17. Claudicare sententiam iam diu intellexeram (cf.
Sitzungsberichte CVII p. 756); nunc paenitet me non rece-
pisse, quod olim in mentem uenerat, ¹unda pro uita. Conpa-
ratur enim incerta uitae humanae condicio cum nauigatione

periculorum plena. De adiectiuo nitrea cum unda coniuncto
cf. Verg. Aen. VII 759.

³¹) Cf. indic. uerborum ct locutionum.

