1111

cani et cuiusdam Veneti auctoritatem reuocabant, quae
obscuriora uiderentur diligenter interpretabantur. quod uero
multa imperfecta uel intacta reliquerunt quae codicis auxilio
nullo negotio expedire poterant, ueniam non denegabimus
uiris optimis, qui ut tunc temporis plerique omnes sibi
libris impressis nimis imponi paterentur. de subsidiis
uero quibus usi sint et editionis consilio haec habent in
praef. p. VIII: ‘ac primum ipsam Tilii editionem nobis
sequendam proposuimus, quippe quae ueterum codicum, unde
is Luciferi libros primus eruit, genuinum sit exemplu1n3 neque
enim quae illi insunt menda, typographi magis, quam librari-
orum antiquorum inscitiae aut incuriae sunt tribuenda, uti
inferius monebimus: caeterae uero editiones, si Gallandium
excipias, tantum auctoritatis prae se non ferunt, ut illas tuto
sequi possemus. cum editorum arbitrium, non aequa animad-
uersio, errores forte sustulerit aliquot, non paucos certe in
easdem intulerit. sed cum codicis alicuius opem nobis esse
necessariam uideremus, quocum Tiliana editio conferretur.
illum opportune in Vaticana bibliotheca nacti sumus saeculo.
ut aiunt, nono descriptum, et in loculis bibliothecae distinctum
num. 75 litt. N. P„ cuius diuersae a Tilianis dictiones ex-
scriptae ad nos perhumaniter transmissae sunt; sed non eius-
modi sunt, quae sententiam immutent, et uarias plerumque
uoces, uaria ab editis ex Tiliano codice nomina solummodo
exhibent; unde coniicias, plures, qui leguntur errores in libris
Luciferi, inculto potius et paene barbaro hominis stilo esse
tribuendos, quam librariorum culpae. alium praeterea codicem
nobis adhibendum tribuit humanissimus sane et multiplici
eruditione illustris presbyter D. Matthaeus Aloysius ciuis
Venetus e sua bibliotheca uetustissimorum, praesertim Bibli-
corum codicum ditissima. codex iste, quem Venetum appel-
lamus, ante annos fere octingentos scriptus Athanasii et
Athanasio quaedam attributa opera continet, in iisque lon-
giorem huius epistolam ad Luciferum, cuius ms. exemplum
cum Tiliana iam edita contulimus'.

Inde Coletos de pluribus codicibus, qui Tilio praesto fuerint.
falso cogitasse neque unum eundemque esse Vaticanum suum

