PRAEFATIO.

De Commodiano eiusque carminibus.

Commodianus ubi natus sit uel uitam degerit et qua usus
sit fortuna, parum constat. De aetate eius maior est consensus3
nam quin media fere parte tertii post Christum saeculi car-
mina sua conposuerit‚ non iam dubium uidetur esse ¹). Quae
autem scripsit, ea Christianis illorum temporum, si licet ex
silentio facere coniecturam, haud multum arrisisse apparet.
Neque id mirum3 tunc enim illi iam assuerant praeter rerum
ueritatem sermonis quoque elegantiam spectare, quam in Com-
modiano non poterant non desiderare. Accedebat, quod in
libris eius quaedam inueniebant‚ quae a regula fidei Christianae
abhorrerent. Quinto demum saeculo eoque exeunte bis men-
tionem illius fieri conperimus a Gelasio papa et a Gennadio
scriptore. Illo auctore in ‘notitia librorum non recipiendorum',
de quibus capite V relationis de conciliis a Gelasio papa habitis
agitur, Commodiani opuscula apocrypha uocantur atque
inprobantur. (Cf. Migne‚ patrol. ser. lat. tom. LIX p. 163.)

Gennadius autem capite XV catalogi uirorum inlustrium de
Commodiano haec dicit: ‘Commodianus dum inter saeculares
litteras etiam nostras legit, occasionem accepit fidei. Factus
itaque Christianus et uolens aliquid studiorum suorum muneris

 

¹) Cf. Henrici Dodwell dissertatio miscellanea. II in appendice annal.
Velleian. ed. Oxon. ann. 169& Guilelmi Cave histor. litter. ann. 1705
p. 88 sqq.; Pitrae prolegom. in spicileg. Solesm. uol. I p. XXI; Adolfi
Ebert commentat. de Commodiani carm. apolog. (Abliandluugen der philol.-
hist. Classe der saeclis. Gesellsch. d. Wissensch. V) p. 4083 Zeitschr. s.
wissensch. Theol. XXII p. 384 sqq. 38& Guil. Meyer in commentat.
Acad. reg. Monac. XVII p. 288 sq.

XV. a

