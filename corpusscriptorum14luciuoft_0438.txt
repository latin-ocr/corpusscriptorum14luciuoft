ΙΙ

offerre Christo, suae salutis auctori, scripsit mediocri ser-
mone quasi uersu aduersus paganos. Et quia parum nostra-
rum adtigerat litterarum, magis illorum destruere potuit
dogmata quam nostra firmare. Vnde et de diuinis repromis-
sionibus aduersus illos agens uili satis et crasso, ut ita
dixerim, sensu disseruit, illis stuporem, nobis desperationem
incutiens. Tertullianum et Lactantium et Papiam
auctores secutus moralem sane doctrinam et maxime uolun-
tariae paupertatis amorem optime prosecutus studentibus in-
culcauit.⁷

Haec aliquanto pauciora sunt, quam quae noscere de Com-
modiano uelimus; et utinam ea ipsa, quae Gennadius memo-
riae prodit, omnia uera uel certa essent! Quae quidem de
auctoribus dicit, quos secutus Commodianus sit, ea haud par-
uam mouent dubitationem.

Et ex Papiae libris tam exiguae supersunt reliquiae, ut,
quae intercesserit inter illius et Commodiani libros necessi-
tudo, non iam possis inuestigare. De Tertulliano utique

uerum uidit Gennadius. At Lactantium aetate non prio· .

rem, ut ille putabat, sed posteriorem Commodiano fuisse nunc
quidem tantum non inter omnes constat. Error Gennadii inde
uidetur profectus esse, quod et Commodianus et Lactantius
ex eisdem fontibus hauserunt, quorum sontium princeps atque
praecipuus Cyprianus fuit 9). Huius uestigiis, id quod Gen-
nadium fugiebat, Commodianum pedisequi modo institisse cer-
tissimum est.

Post Gennadii tempora de Commodiano apud scriptores rursus
altum est silentium3 nihilo tamen setius medio quod dicitur
aeuo carmina eius identidem describebantur. Et conplures
eorum codices aetatem tulerunt, quorum pars non ita pridem
uidetur perisse. Typograpbica autem arte inuenta cum ingens
exortum esset certamen ad libros et classicorum et eccle-
siasticorum scriptorum typis inprimendos, Commodianus ob
nimiam, opinor, et sermonIs et uersuum asperitatem diu
nemini doctorum dignus uisus est, qui ederetur.

2) Cf. p. 1111.

