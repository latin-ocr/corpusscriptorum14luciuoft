XX

nouas et egregias notauit lectiones, eae nemini non potuerunt
cupidinem inicere cetera quoque cognoscendi.

Itaque anno insequenti Pio Knoell, cumin Angliam pro-
ficisceretur, mandatum est, ut inchoatum a Sedlmayero opus
absolueret, qui rem tanta et diligentia et rerum peritia peregit,
ut, si quid in nostra editione laude dignum uidebitur, magna
ex parte illi acceptum referamus.

In collatione Pii Knoell non inueni capitulationes instruc-
tionum αἱ’). Η33 postea Henricus Beckh, amicus meus, dum
studiorum causa in Anglia uersatur, rogatu meo ex codice C
benigne descripsit.

De nouissimis commentationibus ad Commodiani
carmina pertinentibus.

Nouis lectionibus Mediomontanis primus usus est Fride-
ricus Hanssen, qui in commentatione egregia, quam de arte
metrica Commodiani edidit (Argentorati apud Carolum J. Trueb-
ner. MDCCCLXXXI)‚ postquam collationis nouae ei ex parte
copia facta est, permultos locos sanauit. Idem illa commen-
tatione ostendens Commodiani uersus, qui et aliis multis et
mihi ipsi prope nullo certo ordine fluere uidebantur, tamen-
legibus quibusdam teneri ceteris quoque probabilem rationis
metricae normam proposuit, ad quam recensendi operam diri-
gerent.

Nuperrime de Commodiano Gu il el m u s M e yer bene meritus
est. Is in commentatione, quae inscribitur ‘Anfang und Ur-
sprung der lateinischen und griechischen rythmischen Dich-
tung' 3⁰), ipse quoque de uersuum Commodiani structura egit,
carminis apologetici potissimum ratione habita, quia illud
minus quam instructiones mendis deformatur.

Illic cum alia multa acute fflsputauit, tum legem ab ipso
primo perspectam protulit, quam secutus Commodianus toto
fere carmine binis uersibus singulas sententias concludebat.
Hoc Columbi quoddam ouum erat; nam quod unus inuenit,
id, postquam inuentum est, tam facile intellectu uidetur, ut

²⁹) Cf. &Timonis nostrae p. 3 sq„ 56 sq.
³⁰) Abliaudl. d. k. bayer. Akad. d. Wiss. XVII. (1885) p. 288—307.

 

