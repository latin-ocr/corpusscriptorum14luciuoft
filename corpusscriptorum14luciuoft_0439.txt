111

Longo interuallo primus Iacobus Sirmondus, vir claris-
simuS, uetustum instructionum exemplar nactus in ea carmina
animum intendit et in editione sua Ennodii‚ quae anno 1611
excusa est, ad duos locos inlustrandos, epist. 11 1 et VI 9.
alterius instructionum libri acrostichon XXVII integrum, acro-
stichi XXXII quinque uersus allegauit. Idem siue ipsum quem
inuenerat codicem siue apographa eius cum amicis liberaliter
communicauit‚ unde, ut ait Rigaltius iu praefatione in·
structiouum‚ Commodianus ‘benigne excipi ac foueri coepit.' In
eorum amicorum numero fuit Gilbertus Gaulminus‚ qui
in commentario, quem libello Eustathii de Ismeniae et Ismenes
amoribus anno 1618 Lutetiae Parisiorum ab ipso edito ad-
iunxit, alterius instructionum libri acrostichi XVI sex uersus
affert, quos descripsisse se ‘ex codice P. Sirmondi' dicit.

Tum quoque plus triginta anni praeterierunt, priusquam
uniuersa acrosticha Nicolai Rigaltii opera publici iuris
fierent. Cuius editione, quae anno 1649 Tulli Leucorum typis
exscripta est, quamquam cautum erat, ne Commodiani nomen
rursus obliuione obrueretur, tamen etiamtum per duo saecula
solae instructiones eius noscebantur, cum anno 1852 a I ohan n e
Baptista Pitra in primo uolumine spicilegii Solesmensis
carmen editum est, quod nullo auctoris nomine inscriptum in
codice quodam bibliothecae Mediomontanae siue Middlehillensis
numerat, inuentum descripserat. Quod carmen quia homo
doctissimus uidebat et rebus et uerbis et uersuum ratione
mirum quantum cum instructionibus Commodiani congruere ³),
non dubitauit Commodiani nomen ei praeponere. Hoc eum
iusto iure fecisse neque fugere quemquam potest, qui duo illa
carmina inter se comparauerit, et Adolfus Ebert ⁴) nouis
insuper allatis argumentis aperte docuit. Quo sactum est, ut
Commodiano tot saeculis interiectis sua tandem restituerentur.

De fontibus Commodiani.

Vt alii scriptores ecclesiastici, ita Commodianus quoque
multas et res et sententias ex sacris litteris mutuatus est.

⁴) Spicil. Solesm. uol. I proleg. p. XVIII sq.
⁴) l. c. p. 414 sqq.

