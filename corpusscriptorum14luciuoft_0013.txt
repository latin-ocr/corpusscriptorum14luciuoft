111

sacrilegum, carnificem, homicidam, idololatram, templum
daemonum et religionis euersorem, haereticum, apostatam,
antichristi praecursorem atque adeo ipsum antichristum Con-
stantium uocauerit'. nonnulla tamen egregie correxit legen-
tiumque commoditati eo prospexit, ut scholia optimae frugis
plena ad explicandum scriptoris sermonem in calce adderet
pluraque libri et descripti et impressi menda ibi tolleret;
testimoniorum e sacra scriptura petitorum, quibus Luciferi
libri referti sunt, sermonem a uulgata recensione mirum
quantum distantem notauit sed laudabili consilio intactum
reliquit.

Viri docti, qui post Tilium his libris operam nauarunt,
nullorum codicum auctoritate adstricti, in arte exercenda
liberius uersati sunt, inter quos principem locum Latinus
Latinius obtinet iudicii sobrietate et ingenii felicitate
excellens, cuius coniecturae et obseruationes in ‘Latini Latinii
Viterbiensis bibliotheca profana et sacra e marginalibus notis
codicum eiusdem a Dominico Macro Melitensi cum non-
nullis Consalui Poncii meditationibus collectae' Romae 1727
p. 157 sqq. editae sunt, quamquam ne ille quidem sacrae
scripturae locos cautione qua debebat tractauit. et numero
et pretio minora suut quae Io. Baptista Cotelerius, qui
editionem incohauerat, in notis ad ‘Constitutiones apostolicas’
et in ‘Monumentis ecclesiae graecae' et Ludouicus La
Cerda in ‘Aduersariis sacris’ cap. 37. 38 et 47 contulerunt:
tamen ea bonitate et modestia longe superant Lugdunen-
ses, qui tomo IV ‘Bibliothecae sacrae' Luciferi opera a. 1687
inseruerunt, et ipsum Andream Gallandium, qui eain
‘Bib1. uett. pp.' tomo VI Venetiis a. 1770 edidit. ii enim ma-
xima audacia in scriptoris uerba grassati sunt, plurimis uero
locis sacrae scripturae testimonia, quae propter uulgarem et
antiquum sennonem. quem prae se serunt, maximi pretii sunt,
corruperunt. post eos fratres Dominicus et Iac obus
Goleti magnam sibi parauerunt iustamque laudem, qui cum
Venetiis a. 1778 Luciferum oderent, in praefatione doctis
quaestionibus uitam auctoris opusculorumque ordinem illu-
strabant, uerborum integritatem ad codicum i. e. unici Vati-

a*

