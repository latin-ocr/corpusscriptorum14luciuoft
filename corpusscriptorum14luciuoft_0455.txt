xvnu

logetico disputata erant, et diligenter congessit et recensuit
prudenter et suis doctis commentationibus auxit.

Deinde nouam carminis editionem Hermannus Roensch
adgressus est in ‘Zeitschrift fiir die historische Theologie'
ann. 1872 p. 163 sqq. Editionis Roenschianae tres sunt partes
quarum una praefatio continetur, altera noua carminis recensio
cum commentario critico, tertia commentarius, quo et res et
uerba accurate explicantur. In hac tertia inprimis parte mira uiri
doctrinae ubertas enitet, cum ibi eae agantur res, in quibus
ille iam diu regnat, uulgaris dico latinitatis rationem et anti-
quitates Christianas et bibliorum latinorum lectiones uetustas.

Anno 1877 tertia carminis apologetici editio Ernesto
Ludwig curante in bibliotheca Teubneriana prodiit. Neque
ille ea re actum egit3 nam cum ipse quoque uulgarem Roma-
norum sermonem penitus cognitum haberet et uia ac ratione
progrederetur, satis prospere ei res cessit, quoad eius sine
noua codicis Mediomontani collatione fieri potuit.

De noua collatione codicum Mediomontanorum.

Quas modo memorauimus carminis apologetici editiones et
commentationes, eae omnes sola Pitrae collatione nitebantur,
quamquam hic ipse fatebatur ‘raptim se ignotum carmen' ex
codice descripsisse ²⁸). Itaque uiris amplissimis, qui corpori
scriptorum ecclesiasticorum latinorum iussu et sumptibus Aca-
demiae Caesareae vindobonensis edendo praesunt, operae pre-
tium esse uisum est, nouam codicis Mediomontani instituere
collationem.

Et primo Henricus Stephanus Sedlmayer anno 1879,
dum aliorum negotiorum causa Cheltenhami uersatur, illorum
uirorum monitu non solum codicem 1825, quo instructiones
continentur, sed etiam codicem 12261, unde Pitra carmen
apologeticum edidit, inspexit et utriusque conferendi pericu-
lum fecit. Extremam autem carminis apologetici paginam
totam accurate depinxit et uestigia scripturae, quae magna ex
parte euanuerat‚ studiose indagauit. Quas ille ex utroque libro

 

²⁸) Spicil. Solesm. lv p. 222.
b·

